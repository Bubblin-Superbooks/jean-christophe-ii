<div class="leaf flex"><div class="inner justify"><p class="no-indent  ">minuutin kuluttua tuli aamullinen kohtaus yhtäkkiä hänen mieleensä, ja hän purskahti nauruun. Äiti nousi hiljaa ylös ja avasi hänen ovensa, luullen, että Minna kielloista huolimatta luki vuoteessa. Hän näki Minnan loikovan aivan rauhassa, silmät avoinna yölampun himmeässä valossa.</p><p>--- Mikä sinua niin huvittaa? kysyi rouva von Kerich.</p><p>--- Ei mikään, vastasi Minna vakavana.</p><p>--- Oletpa sinä miekkonen, kun sinulla on niin hauska omassa seurassasi.<br>Mutta nyt täytyy sinun jo nukkua.</p><p>--- Kyllä äiti, vastasi Minna taipuisasti.</p><p>Ja hän alkoi puolestaan toruskella:</p><p>--- Menehän nyt vaan pois! Mene pois!</p><p>Kunnes ovi sulkeutui ja hän saattoi rauhassa nauttia unelmistaan. Hän vaipui miellyttävään horrokseen. Juuri nukkumaisillaan hätkähti hän ilosta:</p><p class=" stretch-last-line ">--- Hän rakastaa minua… Miten onnellinen olen!</p></div> </div>