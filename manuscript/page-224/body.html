<div class="leaf flex"><div class="inner justify"><p class="no-indent  ">leikittelylleen pikku intohimolla. Minna valitti yksinäisyyttään: siitä seurasi luonnollisesti vastaus, ettei Minna ollut niin yksin kuin luuli olevansa.</p><p>--- Ei, äännähti Minna pudistaen pikku päätään, nuo tuollaiset ovat vain tyhjiä sanoja. Jokainen elää itseään varten, kukaan ei toisesta välitä, kukaan ei toista rakasta.</p><p>Hiljaisuus.</p><p>--- Entä minä sitten? sanoi Christophe yhtäkkiä, kalpeana liikutuksesta.</p><p>Kiihkeä pikku naikkonen hypähti ylös ja tarttui hänen käsiinsä.</p><p>Ovi aukesi. He tempausivat nopeasti erilleen toisistaan. Rouva von Kerich astui sisään. Christophe oli lukevinaan innokkaasti kirjaa, joka hänellä oli nurin käsissään. Minna kumartui ompeluksensa puoleen ja pisti neulalla sormeensa.</p><p class=" stretch-last-line ">He eivät olleet kahden enää koko sinä iltana, ja heitä peloitti jäädä kahden. Kun rouva von Kerich nousi ylös</p></div> </div>