<div class="leaf flex"><div class="inner justify"><p class="no-indent  ">äänellä:</p><p>--- Pikku Christopheni!… Älä minua halveksi. Christophe heittäytyi hänen kaulaansa, nyyhkytti:</p><p>--- Isä, rakas isä! En minä sinua halveksi! Minä olen niin onneton!</p><p>He itkivät molemmat ääneensä. Melchior vaikeroi:</p><p>--- Ei se ole minun vikani. Minä en sittenkään ole paha. Enhän<br>Christophe, enhän minä ole paha?</p><p>Hän lupasi lakata juomasta. Christophe pudisti epäuskoisesti päätänsä; ja Melchior myönsi, ettei hän jaksanut vastustaa, kun hänellä oli kolikkokin käsissään. Christophe mietti asiaa ja sanoi:</p><p>--- Kuule, isä, nyt täytyisi…</p><p>Hän keskeytti.</p><p>--- Mitä sitten?</p><p>--- Minua niin hävettää…</p><p>--- Ketä häpeät? kysyi Melchior viattomasti.</p></div> </div>