<div class="leaf flex"><div class="inner justify"><p class="no-indent  ">polvihousuihin ja livreaan puettu lakeija oli tuonut sinne hänelle kirjeen; ja äiti antoi Christophelle mustareunaisen kirjekuoren, jonka takapuolelle oli painettu von Kerichien vaakuna. Christophe avasi kirjeen, peljäten jotain sellaista, — jonka hän nyt sai lukea:</p><p>"— Rouva Josepha von Kerich kutsuu Herra <em>Hof Musicus</em> Christophe Krafftin luokseen nauttimaan teetä tänään kello puoli kuusi illalla."</p><p>--- Minä en sinne mene, julisti Christophe.</p><p>--- Mitä ihmettä! huudahti Louisa. Minä vastasin, että sinä tulet.</p><p>Christophe moitti ankarasti äitiään ja kielsi häntä sekaantumasta asioihin, jotka eivät häntä liikuttaneet. —</p><p>--- Lakeija tahtoi vastausta. Minä sanoin, että sinä juuri tänään olit vapaa. Sinulla ei sillä tunnilla ole mitään tehtävää.</p></div> </div>