<div class="leaf flex"><div class="inner justify"><p>--- Itke vaan, sanoi Gottfried, itke. Ja Christophe itki.</p><p>Kun sydäntä hiukan helpoitti, pyyhki hän silmänsä ja katsoi<br>Gottfriediin. Gottfried ymmärsi, että hän tahtoi jotain häneltä kysyä.</p><p>--- Ei, äännähti silloin eno pannen sormensa huulilleen. Ei pidä puhua.<br>Itkeä on hyvä, puhua paha.</p><p>Poika tahtoi kuitenkin.</p><p>--- Se ei auta.</p><p>--- Yksi ainoa asia, ei muuta…</p><p>--- Mikä sitten? Christophe epäröi:</p><p>--- Ah, eno, kysyi hän, missä hän nyt on? Gottfried vastasi:</p><p>--- Hän on Herramme luona, lapseni. Mutta sitä ei Christophe suinkaan tarkoittanut:</p><p class=" stretch-last-line ">--- Ei, sinä et ymmärrä: Missä hän <em>itse</em> on?</p></div> </div>