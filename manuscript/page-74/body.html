<div class="leaf flex"><div class="inner justify"><p>--- Olkaa hyvä ja antakaa se tänne, toisti vanhus rauhallisesti, aivan kuin ei olisi kuullut.</p><p>Christophen täytyi antaa hänelle tuo rutistunut paperilappu; mutta hän alkoi hokea heti jotain, kokonaisen virran sekavia sanoja, ja ojensi yhä kättään saadakseen kirjeensä takaisin. Hänen Ylhäisyytensä avasi huolellisesti paperin, luki sen, katseli Christophea, antoi hänen solkata selityksiään, ja keskeytti viimein veitikkamainen vilahdus silmissään:</p><p>--- Se on hyvä, herra Krafft. Anomuksenne on hyväksytty.</p><p>Hän hyvästeli Christophea kättä pistäen ja ryhtyi jälleen kirjoittamaan.</p><p>Christophe meni ulos aivan murtuneena.</p><p class=" stretch-last-line ">--- Älä ole suutuksissasi, Christophe, sanoi äskeinen virkailija hänelle, kun poika tuli takaisin kansliaan. Christophe antoi hänen puristaa kättään, tohtimatta nostaa katsettaan maasta. Sitten näki hän olevansa</p></div> </div>