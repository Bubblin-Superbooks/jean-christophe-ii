<div class="leaf flex"><div class="inner justify"><p class="no-indent  ">hakkasi nokallaan puunkupeeseen. Sitten he juttelivat muista asioista. Kymmenen minutin päästä alkoi Christophe yhtäkkiä:</p><p>--- Ja te olette hyvissä väleissä?</p><p>--- Kenen kanssa? kysyi Otto.</p><p>(Hän tiesi kyllä, ketä Christophe tarkoitti.)</p><p>--- Serkkusi kanssa?</p><p>--- Kyllä. Mitenkä niin?</p><p>--- Ei mitään.</p><p>Otto ei pitänyt liioin serkustaan, joka ärsytti häntä yleensä kaikenlaisilla häijyillä letkauksilla. Mutta vaistomainen kiusoitteluhalu kiihoitti häntä lisäämään, kun hän oli hetkisen vaiennut:</p><p>--- Hän on hyvin mukava poika.</p><p>--- Kuka? kysyi nyt Christophe.</p><p>(Hän tiesi erinomaisesti, ketä Otto tarkoitti.)</p><p>--- Frans.</p><p class=" stretch-last-line ">Otto odotti Christophelta vastausta; mutta</p></div> </div>