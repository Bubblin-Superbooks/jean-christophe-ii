<div class="leaf flex"><div class="inner justify"><p class="no-indent  ">teitte, teidän ystävällisistä sanoistanne, ja ihanasta kävelyretkestä, ja erinomaisista päivällisistä! Minä olen ainoastaan pahoillani, että te kulutitte niin paljon rahaa juuri niihin päivällisiin. Miten hurmaava päivä! Eikö tuossa hämmästyttävässä kohtauksessa ole jotain kohtalokasta? Minusta tuntuu kuin itse Sallima olisi tahtonut yhdistää meitä toisiimme. Miten iloinen olen kun saan tavata teidät ensi sunnuntaina! Toivon, ettei teille ole tullut liioin ikävyyksiä siitä, että jäitte pois herra <em>Hof Musik Direktorin</em> päivällisiltä. Olisin kovin pahoillani, jos olisitte saanut harmia minun tähteni!</p><p>"Olen aina, rakas herra Christophe, teidän uskollinen palvelijanne ja ystävänne</p><p>Otto Diener."</p><p>"P.S. — Olkaa hyvä ja älkää tulko sunnuntaina noutamaan minua kotoa, meidän on parempi, jos teille sopii, kohdata <em>Schlossgartenissa</em>."</p><p class=" stretch-last-line ">Christophe luki tämän kirjeen kyynelsilmin. Hän</p></div> </div>