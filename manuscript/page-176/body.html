<div class="leaf flex"><div class="inner justify"><p class="no-indent  ">neiti von Kerich olleet ehtineet huomata hänen kasvojaan silloin, kun olivat ensi kertaa hänet nähneet. Muuan palvelija vei hänet pitkää käytävää myöten, jonka lattialla matot tekivät askeleet äänettömiksi, erääseen huoneeseen, jossa oli lasiovi puutarhaan päin. Sinä päivänä oli kylmä tihkusade; uunissa paloi kodikas roihu. Ikkunan läpi kuulsivat valokuvamaisina märät puut sumusta; sen ääressä istuivat nyt nuo kaksi naista, rouva von Kerichillä sylissään käsityö ja tyttärellä kirja, jota hän luki ääneen juuri Christophen sisään tullessa. Kun he hänet näkivät, vilkaisivat he veitikkamaisesti toisiinsa.</p><p>--- He tuntevat sittenkin minut, ajatteli Christophe nolona.</p><p>Ja hän teki yhden kömpelön kumarruksen toisensa jälkeen.</p><p>Rouva von Kerich tervehti häntä ystävällisesti ja ojensi hänelle kätensä.</p></div> </div>