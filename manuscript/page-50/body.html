<div class="leaf flex"><div class="inner justify"><p>--- Hyst, äännähti hän aivan toisella äänellä…</p><p>--- Ja kuinka voisi olla pelkäämättä, virkkoi hän hetken päästä. Mutta mitä se auttaa. Niin on asia. Täytyy alistua. Christophe pudisti kapinoiden päätänsä.</p><p>--- Täytyy alistua, lapseni, toisti Gottfried. <em>Hän</em> tuolla ylhäällä tahtoi niin. Täytyy rakastaa sitä, mitä <em>Hän</em> tahtoo.</p><p>--- Minä inhoan häntä! huudahti Christophe vihaisesti ja heristi nyrkkiään taivaalle.</p><p>Gottfried käski aivan tyrmistyneenä häntä vaikenemaan. Christophe itsekin peljästyi, mitä oli sanonut, ja alkoi rukoilla Gottfriedin kanssa. Mutta hänen sydämensä kuohui; ja sillä välin kuin hän supisi sokean nöyryyden ja alistumisen sanoja, piili hänen sielunsa pohjalla kiivas uhman ja kauhun tunne tuota suunnatonta, järjetöntä totuutta, tuota hirveää Olentoa vastaan, joka oli sellaisen säätänyt.</p><p class=" stretch-last-line ">Päivät menevät, ja sateiset yöt laskeutuvat yli äsken</p></div> </div>