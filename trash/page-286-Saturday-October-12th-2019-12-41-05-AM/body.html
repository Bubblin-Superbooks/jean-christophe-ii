<div class="leaf flex"><div class="inner justify"><p class="no-indent  ">elämäänsä. Hän kuuli tämän valittavan rukouksen, jonka sävy oli kerran rusentanut hänen sydäntään:</p><p>--- Christophe, älä halveksi minua!</p><p>Tunnontuskat mursivat häntä. Hän heittäytyi itkien suuteleman vainajan kasvoja. Hän toisti niinkuin sillein ennenkin:</p><p>--- Rakas isä, minä en halveksi sinua, minä rakastan sinua! Anna anteeksi!</p><p>Mutta valitus ei vaiennut, se kiihtyi hädäksi:</p><p>--- Älkää halveksiko minua, älkää halveksiko minua!…</p><p class=" stretch-last-line ">Ja yhtäkkiä Christophe näki makaavansa itse vainajan paikalla. Hän kuuli noiden kauheain sanain tulevan omasta suustaan, hän tunsi sydäntään painavan hyödyttömän, auttamattomasti hukatun elämän epätoivon. Ja hän ajatteli kauhuissaan: "Ah, ennen kaikki maailman kärsimykset, kaikki tuskat kuin päättyä näin."… Miten lähellä hän sitä oli ollut! Eikö hän ollut</p></div> </div>